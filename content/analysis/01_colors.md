---
Title: Färger
Description: Webbplatsers färgval
Template: analysis
---

Webbplatsers färgval och känslan de signalerar
=======================

Den här uppgiften går ut på att välja ut ett antal olika webbplatser och dokumentera deras färgpalett och typografi samt argumentera kring valet av färg kontra den känsla webbplatsen eventuellt vill signalera med sitt färgval.

<br>
Urval
-----------------------

Jag har valt att undersöka några kända svenska webbplatser för e-handel.

<br>
- **IKEA Group** är ett multinationellt möbelföretag, som grundades 1943 av Ingvar Kamprad som ett postorderföretag. Det omfattar nära 450 varuhus i omkring 50 länder, men bedriver även en omfattande e-handel. Webbsidan erbjuder c:a 12000 produkter och har årligen över två miljarder besökare[^1].

- **CDON AB** är ett svenskt börsnoterat e-handelsföretag som grundades 1999. CDON säljer produkter delvis från eget lager, men främst via externa handlare. År 2020 hade CDON omkring 1500 externa handlare anslutna till sin nordiska marknadsplats. På CDON:s webbplats marknadsförs och säljs bland annat hemelektronik, böcker, spel, film, sport och fritidsartiklar, kläder, skor, leksaker, skönhetsprodukter samt möbler och inredning[^2].

- **Dustin** är en återförsäljare av IT-produkter med tillhörande tjänster. Bolaget grundades 1984 i en zoo-butik i Farsta med försäljning av färgade disketter via postorder, men utökade snart sortimentet[^3].

<br>
Metod
-----------------------

För att bestämma färgerna på webbplatserna har jag använt "Eye Dropper", en utvidgning
till Google Chrome som kan laddas ner fritt från Chrome Web Store[^4]. Typsnitten kan
identifieras genom "Faunt". Det är via ett bokmärke man kan skapa i webbläsaren genom
att gå in på https://fount.artequalswork.com/ och dra en knapp upp till listen med favoriter[^5].

<br>
Ett alternativ är att studera sidkällan och försöka lokalisera färger och typsnitt där.

<br>
Resultat
-----------------------

De tre webbsidor som ingår i studien följer i mångt och mycket den rådande trenden
mot minimalism. Borta är seklets tidiga webbsidor med starka färger samt objekt med
djup och skuggor eller rörelse. Man väljer ofta en ljus bakgrund och mörk text
som ger lagom kontrast. Typsnittet brukar vara linjärt och utan seriffer.

<br>
### IKEA

IKEA har byggt upp sina hemsidor på i huvudsak tre nyanser av grått. Bakgrundsfärgen
är vit, medan sökrutan och sidfoten har en rökvit nyans, tillräckligt mörk för att
tydligt synas mot den vita bakgrunden. Texten är i svart eller, oftare, en mycket
mörk nyans av grå (111). Denna mörka nyans används även som accentfärg, som i
listen längst upp och i en del tryckknappar.

<br>
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #111111">
<td style="height: 50px; width: 50px; background-color: #f5f5f5">
<td style="height: 50px; width: 50px; background-color: #ffffff">
<td style="height: 50px; width: 50px; background-color: #0058a3">
<td style="height: 50px; width: 50px; background-color: #fbd914">
</tr>
</table>
Tabell 1: Ikeas färgschema.

<br>
Logotypen finns med på alla sidor. Sedan 1983 är den blå och gul för att påminna
om företagets svenska ursprung. Andra färger används ofta som bakgrundsfärg till
bildtexter. Här förhåller man sig inte till någon bestämd palett, utan väljer
färg som harmonierar med bildinnehållet. Om det är jultema eller något som har
med miljön att göra, är det ofta en grön nyans.

<br>
<img src="%assets_url%/img/colours/ikea_header.webp" alt="IKEA header" width="100%">
Bild 1: ikea.se, sidhuvud.

<br>
Om man vill förmedla någon allvarlig störning eller dylikt, byts bakgrundsfärgen
på den övre listen ut mot orange.

<br>
<img src="%assets_url%/img/colours/ikea_3items.webp" alt="IKEA items" width="100%">
Bild 2: ikea.dk, Bildtexter med matchande bakgrundsfärg.

<br>
<img src="%assets_url%/img/colours/ikea_footer.webp" alt="IKEA footer" width="100%">
Bild 3: ikea.se, sidfot.

<br>
IKEA har en hemsida för varje land man är verksam i. Dessutom finns det en mera
allmän sida, ikea.com, där man inte kan handla direkt utan förväntas klicka sig
vidare till en annan sida. Denna sida har en linnefärgad bakgrund och en sidfot
i samma blåa nyans som logotypen innehåller. Det finns även lite gult i sidfoten,
men det är en starkare nyans än den som finns i logotypen.

<br>
<img src="%assets_url%/img/colours/ikeacom_footer.webp" alt="IKEA com" width="100%">
Bild 4: ikea.com, sidfot.

<br>
Typsnittet har IKEA bytt flera gånger, senast för något år sedan då man gick över
från Verdana till Noto[^6]. Noto lanserades 2016 av Google och Monospace. Det innehåller
över 300000 tecken som representerar drygt 800 språk, vilket torde innefatta alla
de språk som IKEA har hemsidor för. Vid en snabb anblick på den svenska sidan är
det svårt att se någon skillnad mellan Verdana och Noto.

<br>
Noto används i såväl rubriker som i brödtext.

<br>
### CDON

CDON baserar sina webbsidor på ungefär samma tre nyanser av grått som Ikea, med
ljus bakgrund och mörk text. Här finns dock två väsentliga skillnader. Den ena
är sidfoten, som är uppdelad i två sektioner, av vilka den nedre har ljus text
på mörk botten. Den andra är förekomsten av en limegrön färg som används bl.a.
i logotypen, runt sökrutan, som bakgrundsfärg till en del knappar och en extra
menylist upptill. Såväl sidhuvud som sidfot består alltså av två åtskilda sektioner.

<br>
En annan accentfärg är djuprosa, som används när man anger lockpriser el.dyl.

<br>
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #1a1f27">
<td style="height: 50px; width: 50px; background-color: #1b2028">
<td style="height: 50px; width: 50px; background-color: #f6f6f7">
<td style="height: 50px; width: 50px; background-color: #ffffff">
<td style="height: 50px; width: 50px; background-color: #01c355">
<td style="height: 50px; width: 50px; background-color: #ff0073">
</tr>
</table>
Tabell 2: CDONs färgschema.

<br>
<img src="%assets_url%/img/colours/cdon_header.webp" alt="CDON header" width="100%">
Bild 5: cdon.se, sidhuvud.

<br>
<img src="%assets_url%/img/colours/cdon_footer.webp" alt="CDON footer" width="100%">
Bild 6: cdon.se, sidfot.

<br>
I en grafisk profilmanual som CDON tog fram för några år sedan, för andra som
producerar material tillsammans med CDON, anbefalles såväl andra färger
som typsnitt[^7]. Logotypen skulle då vara i vit färg på grön botten, men det är en
starkare grön nyans än dagens mera dova. Även den röda färgen har numera ersatts
av den dovare djuprosa nyansen. Typsnittet Bliss har ersatts av Cdon Inter, som
även det är något som påminner om Verdana eller Noto.

<br>
### Dustin

En annan av de större aktörerna inom den svenska e-handeln är Dustin. De erbjuder
drygt en kvarts miljon produkter inom IT-branchen. De har ett dotterbolag, Dustin Home,
som riktar sig främst till privatpersoner, medan huvudbolaget är mera inriktat
mot företag. Webbsidorna har ungefär samma struktur, men skiljer sig åt en aning
färgmässigt. I min jämförelse har jag valt att undersöka Dustin Home.

<br>
Dustin bytte grafisk profil 2020[^8]. En internationell varumärkesbyrå, Kurppa Hosk,
med kontor i Stockholm och New York, har tagit fram såväl ny logotyp som ett nytt
typsnitt[^9]. Typsnittet kallas för Dustin Sans.

<br>
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #000000">
<td style="height: 50px; width: 50px; background-color: #2e2e2e">
<td style="height: 50px; width: 50px; background-color: #222222">
<td style="height: 50px; width: 50px; background-color: #e4e4e4">
<td style="height: 50px; width: 50px; background-color: #f0f0f0">
<td style="height: 50px; width: 50px; background-color: #ffffff">
<td style="height: 50px; width: 50px; background-color: #e59a7f">
<td style="height: 50px; width: 50px; background-color: #ff5a5a">
</tr>
</table>
Tabell 3: Dustin Homes färgschema.

<br>
Vi känner igen nyanserna av grått från våra tidigare jämförelser, men här är de
fler till antalet. Dustin Home har, precis som CDON, en extra list i sidhuvudet.
Denna används som en accentuerad reklampelare, varifrån man kan klicka sig vidare
till andra sidor. När man kommer till enskilda produkter, saknas denna list.

<br>
<img src="%assets_url%/img/colours/dustin_header.webp" alt="Dustin header" width="100%">
Bild 7: dustinhome.se, sidhuvud.

<br>
Lockpriser anges med en röd färg, precis som hos CDON.

<br>
Sidfoten består av två mörka fält med ljus text, men utan det mellanrum som finns
hos CDON.

<br>
<img src="%assets_url%/img/colours/dustin_footer.webp" alt="Dustin footer" width="100%">
Bild 8: dustinhome.se, sidfot.

<br>
Analys
-----------------------

Man kan notera en tydlig tendens när det gäller webbsidor hos olika e-handelsaktörer.
Det är produkterna som skall framhävas, medan text och bakgrundsfärger är mera
diskreta. De mera färgglada sidor, bilderna undantagna, som var så vanliga tidigare,
har till stor del försvunnit. Bakgrunden skall vara ljus, men sidhuvud och sidfot
får gärna ha en mörkare nyans. Någon enstaka accentfärg kan tillåtas för att
inbjuda till ett klick. Typsnittet bör vara linjärt och utan seriffer, eftersom
detta anses vara det mest lättlästa på en bildskärm.

<br>
I den mån programmerarna har funderat på färgscheman, har man oftast valt ett
komplimentärt sådant, med några nyanser från gråskalan och ett par sobra accentfärger.

<br>
Ikeas webbsidor är kanske de mest minimalistiska i det här urvalet. Det kan bero
på att företaget är internationellt, med kunder i ett stort antal länder och kulturer.
Då vill man hålla sig så neutral som möjligt och undvika vad som kan upplevas
som otursfärger på vissa håll. Ingångssidan ikea.com för tankarna dels till inredning
(tyger, möbler, väggar), dels till Sverige.

<br>
Slutligen kan man konstatera att det läggs stora resurser på utformningen av
webbsidorna. Alla tre företagen i undersökningen har exempelvis bytt typsnitt
ganska nyligen. Utseendemässigt ser jag ingen större skillnad mellan dessa, men
själva bytet har förmodligen ett reklamvärde.

<br>
Övrigt
-----------------------

Signe Sköld har författat den här rapporten.

<br>
Referenser
-----------------------

[^1]: https://en.wikipedia.org/wiki/IKEA
[^2]: https://sv.wikipedia.org/wiki/CDON
[^3]: https://sv.wikipedia.org/wiki/Dustin
[^4]: https://eyedropper.org
[^5]: https://fount.artequalswork.com/
[^6]: https://www.fastcompany.com/90393259/ikea-is-quietly-changing-its-brand-again-for-a-very-good-reason
[^7]: https://docplayer.se/5068900-Grafisk-profilmanual.html
[^8]: https://www.resume.se/kommunikation/varumarke/dustin-byter-utseende-efter-12-ar/
[^9]: https://kurppahosk.com/work/dustin/
