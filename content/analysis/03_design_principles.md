---
Title: Design
Description: Webbplatsers designprinciper
Template: analysis
---

Designprinciper som webbplatser använder sig av
=======================

Den här uppgiften består i att välja ut ett antal olika webbplatser inom gruppen personsidor (portfolio/me-sida/blogg eller liknande). Med dessa sidor skall vi försöka identifiera om de använder sig utav några designprinciper som kan kännas igen samt om vi finner något annat tongivande för designen i deras webbplats.

<br>
Urval
-----------------------

Den här gången har jag valt personsidor i tre vitt skilda kategorier.

<br>
- **Bill Gates** grundade Microsoft men beskriver sig numera som filantrop[^1].

- **Ed Sheeran** är en av mina favoritartister. Det är en engelsk sångare och låtskrivare[^2].

- **Brandon Johnson** är en professionell webbdesigner som visar upp sin portfolio på sin webbplats[^3].

<br>
Jag valde dessa för att de fick mig att känna igen olika delar av kursmaterialet och för att de gav mig inspiration till att förbättra min egen portfolio.

<br>
Johnson lär ha gjort webbsidorna själv, medan Gates och Sheeran förmodligen har haft hjälp av en webbyrå eller liknande.

<br>
Metod
-----------------------

Jag har jämfört de tre webbsidorna med de 20 designprinciper som presenteras i artikeln "Design elements and principles"[^4].

<br>
Resultat
-----------------------

<br>
### Bill Gates

<img src="%assets_url%/img/design/gatesnotes.webp" alt="gatesnotes" width="100%">
Bild 1: Bill Gates startsida, gatesnotes.com[^5].

<br>
#### Mål och syfte

Målet med Gates webbsidor torde vara att väcka hopp och framtidstro. Överst ser vi en bild av den trygge filantropen. Sedan följer ett galleri med böcker som vi rekommenderas att läsa, samt olika projekt han är inblandad i. Han värnar om utbildning och om miljön. Relationen till de författare som presenteras är lite oklar. Är det fråga om reklam, eller det Gates egna favoritböcker som beskrivs?

<br>
#### Allmänna kännetecken

Webbplatsen kännetecknas av en stram och välordnad design. De olika artiklarna presenteras med hjälp av ett rutnät med fyra kolumner. Videor presenteras i stället i tre kolumner. Bakgrunden är återhållsam; vit för artiklarna och svart för videorna.

<br>
#### Känsla

Webbplatsen manar till lugn och hopp om framtiden. Om man sätter sig ned och läser en god bok är snart pandemin och miljökrisen över.

<br>
#### Designprinciper

Webbsidorna följer flera designprinciper.

<br>
<table class="loadtools">
  <tr>
    <th>Princip</th>
    <th>Exempel</th>
  </tr>
  <tr>
    <td>Skala</td>
    <td>Skalning ser vi i bilderna. Man har utgått från ett rutnät med fyra kvadratiska bilder i bredd. Ibland täcker en bild två sådana rutor och ibland kan en bild bestå av flera mindre bilder.</td>
  </tr>
  <tr>
    <td>Balans</td>
    <td>Även balansen visar sig främst i bilderna. Om det ligger en bild i de två vänstra kolumnerna, brukar det komma en som täcker de två högra nedanför. </td>
  </tr>
  <tr>
    <td>Kontrast</td>
    <td>Kontrasten utnyttjas för att skilja på videor och artiklar.</td>
  </tr>
  <tr>
    <td>Rutnät</td>
    <td>Sidorna utgår från ett rutnät med tre eller fyra kolumner, för bilder respektive videor. Någon enstaka gång avviker man från detta, kanske för att uppnå en viss känsla av spontanitet.</td>
  </tr>
  <tr>
    <td>Rörelse</td>
    <td>"About Bill" visar en sida som kretsar kring en tidslinje. Här finns även lite rörelse, med texter och bilder som rör sig in mot mitten och som blir mindre transparenta när man rullar ned mot dem.</td>
  </tr>
  <tr>
    <td>Typografi</td>
    <td>Om det finns rubriker med undertexter, är rubrikerna i seriffer men undertexterna utan seriffer.</td>
  </tr>
  <tr>
    <td>Komposition</td>
    <td>Komposition är ju de övriga 19 designprinciperna sammantagna, men när man ser webbsidorna är det främst bilderna man associerar till komposition.</td>
  </tr>
</table>
Tabell 1: Exempel på designprinciper, Bill Gates webbplats.

<br>
#### Huvudsida vs undersidor

Flertalet artiklar har samma upplägg. Det är svart text mot vit bakgrund, eller tvärtom. Upptill finns det en bild som täcker hela bredden och längre ner finns det tre bilder i bredd. Vissa artiklar har bilder i andra bredder också. Man känner igen sig från huvudsidan.

<br>
Om man klickar på en länk som går till en video, kommer man till en sida med svart bakgrund, precis som videorna på huvudsidan presenteras.

<br>
Länkarna i sidfoten leder till sidor som är lite annorlunda, som "About Bill" som uppvisar rörelse och även viss slumpmässighet.

<br>
### Ed Sheeran

<img src="%assets_url%/img/design/edsheeran.webp" alt="edsheeran" width="100%">
Bild 2: Ed Sheerans startsida, edsheeran.com[^6].

<br>
#### Mål och syfte

Målet med Ed Sheerans webbplats är i första hand att sälja skivor, konsertbiljetter samt souvenirer som tröjor.

<br>
#### Allmänna kännetecken

Startsidan är en bjär explosion i färger, som får sångarens kalufs att blekna i jämförelse. Som en kontrast till denna, är en del undersidor betydligt mera moderata i färghänseende.

<br>
#### Känsla

Startsidan förmedlar en ombonad känsla men den är samtidigt psykodelisk och för tankarna till ljussättningen på en av artistens konserter.

<br>
#### Designprinciper

<table class="loadtools">
  <tr>
    <th>Princip</th>
    <th>Exempel</th>
  </tr>
  <tr>
    <td>Färg</td>
    <td>Startsidan innehåller många starka färger. Bakgrunden påminner om abstrakt konst.</td>
  </tr>
  <tr>
    <td>Transparens</td>
    <td>Bakgrunden har i vissa delar gjorts halvgenomskinlig för att texten skall framträda bättre.</td>
  </tr>
  <tr>
    <td>Textur</td>
    <td>Bakgrunden kan även rubriceras som textur. Den återkommer på flera av undersidorna.</td>
  </tr>
  <tr>
    <td>Kontrast</td>
    <td>Vissa undersidor med sina ljusa bakgrunder kontrasterar mot exempelvis startsidans starka färger.</td>
  </tr>
  <tr>
    <td>Slumpmässighet</td>
    <td>Det finns många klickbara element på startsidan och de verkar vara slumpmässigt utplacerade. Det är svårt att få en överblick över webbplatsen.</td>
  </tr>
  <tr>
    <td>Rörelse</td>
    <td>Rörelse ser vi bl.a. längst upp på startsidan, med skivomslaget som vänds när man hovrar över det.</td>
  </tr>
  <tr>
    <td>Rutnät</td>
    <td>På en del undersidor, som exempelvis den man kommer till om man klickar på "Enter official website", har ett rutnät använts för att presentera nyheter eller produkter.</td>
  </tr>
  <tr>
    <td>Typografi</td>
    <td>Flera olika typsnitt har använts. På en del sidor skall man få intrycket att texten har skrivits på en skrivmaskin.</td>
  </tr>
  <tr>
    <td>Komposition</td>
    <td>Kompositionen är varierande. Här skulle man kunna räkna upp alla principerna ovan.</td>
  </tr>
</table>
Tabell 2: Exempel på designprinciper, Ed Sheerans webbplats.

<br>
#### Huvudsida vs undersidor

Här är det svårt att tro att man befinner sig på samma webbplats när man går från startsidan till "den officiella webbsidan". På en del undersidor återkommer dock huvudsidans textur.

<br>
### Brandon Johnson

<br>
<img src="%assets_url%/img/design/brandonsportfolio.webp" alt="brandonsportfolio" width="100%">
Bild 3: Brandon Johnsons startsida, brandonsportfolio.com[^7].

<br>
#### Mål och syfte

Syftet med Brandon Johnsons webbplats är att visa upp hans portfolio för att locka nya kunder.

<br>
#### Allmänna kännetecken

Webbplatsen uppvisar en konsekvens så till vida att undersidorna har samma uppbyggnad, med en text till vänster, en bild med utdrag från kundernas hemsidor till höger om denna samt samma tolv fält som på huvudsidan.

<br>
#### Känsla

Känslan är att webbplatsen skall skapa ett förtroende för Johnson som webbdesigner. Han följer en konsekvent linje och ägnar sig inte åt några utsvävningar.

<br>
#### Designprinciper

<table class="loadtools">
  <tr>
    <th>Princip</th>
    <th>Exempel</th>
  </tr>
  <tr>
    <td>Färg</td>
    <td>Johnson utnyttjar bakgrundsfärgerna för att skilja på de olika projekten. Denna färg återkommer som accentfärg i undersidorna.</td>
  </tr>
  <tr>
    <td>Transparens</td>
    <td>När man hovrar över någon av bilderna, framträder dessa halvgenomskinligt med en titel ovanpå.</td>
  </tr>
  <tr>
    <td>Balans</td>
    <td>Startsidan är välbalanserad med tolv lika stora fält.</td>
  </tr>
  <tr>
    <td>Kontrast</td>
    <td>Bakgrunden är svart så att bilderna framträder bättre.</td>
  </tr>
  <tr>
    <td>Rutnät</td>
    <td>De tolv fälten som finns på alla sidor, förutom omsidan, är ordnade i ett rutnät.</td>
  </tr>
  <tr>
    <td>Rörelse</td>
    <td>Det som skrevs ovan för tranparens, täcker även rörelse.</td>
  </tr>
  <tr>
    <td>Typografi</td>
    <td>Precis som Gates, använder Johnson seriffer i rubriker men inte i undertexter.</td>
  </tr>
  <tr>
    <td>Komposition</td>
    <td>Sidorna är välkomponerade. Bilderna är olika, men placeringen av dem är konsekvent.</td>
  </tr>
</table>
Tabell 3: Exempel på designprinciper, Brandon Johnsons webbplats.

<br>
#### Huvudsida vs undersidor

Det är enkelt att navigera mellan de olika sidorna. Det är bara omsidan som avviker från de övriga
sidorna, men även här är bakgrunden densamma.

<br>
Analys
-----------------------

Vi har studerat tre olika webbplatser som sinsemellan är väldigt olika. Johnson låter till stor del bilderna tala och har bara kortare texter för att kommentera sin insats i de olika projekten. Det är enkelt att få en överblick över hela webbplatsen; man inser tämligen omgående att det bara finns två huvudsidor och tolv undersidor. Det är betydligt lättare att irra bort sig på Sheerans webbplats. Här är det starka färger som gäller och de klickbara områdena är ofta utplacerade till synes slumpmässigt. Gates hamnar någonstans mellan dessa två, men närmare Johnson. Sidorna är diskreta och välordnade men det tar en god stund att upptäcka allt som finns på webbplatsen. Gates och Johnson är betydligt mera konsekventa när det gäller typografi, rutnät och färger.

<br>
### Min egen webbplats

Min egen webbplats är lite spretig i jämförelse, men det är delvis en konsekvens av kraven i de olika kursmomenten. Jag kan till att börja med identifiera ett antal designprinciper.

<br>
<table class="loadtools">
  <tr>
    <th>Princip</th>
    <th>Exempel</th>
  </tr>
  <tr>
    <td>Linjer</td>
    <td>En linje avgränsar sidfoten från det som är ovanför. Det är ett alternativ till det vanligt förekommande med en mörk bakgrundsfärg för sidfoten.</td>
  </tr>
  <tr>
    <td>Färg</td>
    <td>Ett komplementärt färgschema har använts. Det återspeglas i text, linjer och bakgrund. De ljusbruna och olivgröna nyanserna kompletterar den rosa färg jag har valt som bakgrundsfärg.</td>
  </tr>
  <tr>
    <td>Transparens</td>
    <td>Ikonerna i sidfoten har ett visst mått av opacitet. När man hovrar över dessa, försvinner denna. Det ger samma effekt som ett subtilt nyansskifte, men det håller nere antalet färger i färgschemat.</td>
  </tr>
  <tr>
    <td>Kontrast</td>
    <td>Kontrasten mellan bakgrund och text, tabeller, etc., blir lagom stor genom att ett färgschema har använts.</td>
  </tr>
  <tr>
    <td>Rutnät</td>
    <td>Ett rutnät har använts på flera av sidorna.</td>
  </tr>
  <tr>
    <td>Typografi</td>
    <td>Typsnitten saknar seriffer, vilket gör texten mera lättläst på en bildskärm.</td>
  </tr>
</table>
Tabell 4: Exempel på designprinciper, min egen webbplats.

<br>
Om jag nu skall välja ut tre designprinciper, får det bli **färg**, **rutnät** och **typografi**.

<br>
När det gäller tillgängligheten, mätt med Lighthouse, så uppfylls kravet på 100 %. Prestandan ligger något under detta värde. Den främsta orsaken därtill är CSS-filerna och då i första hand "font awesome". I Devtools/Coverage ser man hur man skulle kunna åtgärda detta genom att lägga en del av koden från CSS-filen direkt på sidan. Man skulle också kunna minifiera CSS-filen och se över bilderna så att de inte är onödigt stora. Här har jag kommit en bit på väg genom att konvertera bilderna i mina analyser till webp-format. Om jag skulle göra mer åt webbplatsen, skulle jag överväga att slå samman hem- och omsidorna. Pico-sidan skulle man kunna ta bort och istället ha en länk till en manual.

<br>
### Epilog
Det kan vara intressant att se vad Gates, Sheeran och Johnson uppnår för betyg i Lighthouse, som jämförelse. Jag testade med den mobila plattformen.

<br>
Gates har, föga överraskande, använt Microsofts ASP.NET för att utforma webbsidorna. Bilderna är i ashx-format. Det tycker Lighthouse är omodernt och sänker prestandamåttet till 65 %. Hanteringen av JavaScript och CSS-filer bidrar också till det låga värdet. Tillgängligheten är så låg som 38 %, bl.a. beroende på att html-elementet inte har något lang-attribut och att bilder saknar alt-attribut.

<br>
Sheeran har liknande problem och får resultaten 42 respektive 71 %. Här finns det bl.a. många högupplösta bilder i png-format som sänker betyget. Det tar lång tid innan sidan är färdigritad.

<br>
Även Johnson får lågt betyg och åter igen är det stora bilder, om än i jpg, utan alt-attribut som bär skulden.

<br>
Det allmänna intrycket, från det här lilla urvalet, är att webbutvecklare går mera på känsla när det gäller färg och form och inte funderar så mycket på teorin bakom. Om bara sidorna kommer upp rimligt snabbt vill man inte lägga ner mer resurser på dem. Dock tycker jag att man som webbdesigner bör känna till den teori och de analysmetoder som har gåtts igenom i den här kursen.

<br>
Övrigt
-----------------------

Signe Sköld har författat den här rapporten.

<br>
Referenser
-----------------------

[^1]: https://sv.wikipedia.org/wiki/Bill_Gates
[^2]: https://sv.wikipedia.org/wiki/Ed_Sheeran
[^3]: https://www.brandonsportfolio.com/about
[^4]: https://www.canva.com/learn/design-elements-principles/
[^5]: https://www.gatesnotes.com/
[^6]: https://www.edsheeran.com/
[^7]: https://www.brandonsportfolio.com/
